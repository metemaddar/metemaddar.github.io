---
date: '2025-09-21T22:49:24+03:30'
draft: false
title: 'اگر گربه‌ها را دوست دارید، به پرنده‌ها آب بدهید!'
cover:
    image: '/images/posts/water-birds-instead-of-feed-cats.webp'
---
## بهترین غذا برای گربه‌ها

خیلی وقت‌ها فکر می‌کنیم بهترین غذا برای گربه‌ها همین غذای خشک، کنسرو یا تشویقی‌های آماده است. اما واقعیت اینه که هیچ‌کدوم از این‌ها جای غذای واقعی یک گربه رو نمی‌گیره: شکار.  
وقتی یک گربه پرنده‌ای رو شکار می‌کنه، نه فقط شکمش سیر می‌شه، بلکه کل وجودش درگیر لذت و فعالیت طبیعی می‌شه.
- ذهنش درگیر تعقیب و استراتژی می‌شه.
- بدنش قند اضافی رو می‌سوزونه و سالم‌تر می‌مونه.
- با فعالیت زیاد، بدنش از سموم پاک‌سازی می‌شه.
و شکار برای گربه نه تنها غذا، بلکه ورزش، بازی، و شادی هم هست.
## پرندگان
شاید فکر کنید پرندگان تا آخر عمرشون توی لانه می‌مونن، پیر می‌شن و یه روز همسایه‌ها براشون مراسم ختم می‌گیرن! ولی واقعیت این نیست. بیشتر پرندگان شهری وقتی به سن پیری می‌رسن، توسط گربه‌ها شکار می‌شن.  
اگر اینطور نبود، کوچه‌هامون پر از لاشه پرنده بود. این همون چرخه‌ی طبیعی حیات وحشه، با همه‌ی زیبایی‌ها و سختی‌هاش.
### آیا باید برای گربه‌ها پرنده بخریم؟
نه! نیازی نیست برای گربه‌هاتون پرنده تهیه کنید. راه بهتر اینه که برای پرنده‌ها لانه درست کنید. هر لانه می‌تونه سالی چندین پرنده‌ی جدید وارد چرخه‌ی زندگی کنه. این یعنی غذای طبیعی و سالم‌تر برای گربه‌ها، بدون دخالت ما.  
اون‌وقت دیگه کسی مجبور نیست حسرت گربه‌های قدیمی رو بخوره که "حداقل بلد بودن شکار کنن"!
## فقط لانه کافی است؟

نه. برای گربه‌ها و پرنده‌ها یک چیز دیگه هم حیاتی‌ست: آب.  
وقتی برای پرنده‌ها، گربه‌ها و حتی سگ‌ها آب می‌گذاریم، بهشون کمک می‌کنیم مسیرهای طولانی‌تری برای پیدا کردن غذا و جفت طی کنن. نتیجه؟
- غذاهای متنوع‌تر و سالم‌تر پیدا می‌کنن.
- بیماری‌های ژنتیکی کمتر می‌شن چون با جفت‌های دورتر ارتباط پیدا می‌کنن.
- هوش و توانایی بدنیشون بیشتر می‌شه.

تجربه‌ی شخصی من اینه که وقتی برای گربه‌های حیاط فقط آب گذاشتم، هم زیباتر شدن، هم سالم‌تر. بزاق دهانشون بیشتر شد، تمیزتر شدن، و مشکلاتی مثل یبوست و حتی آنفولانزا کمتر شد.
### اما پرنده‌ها چطور؟
پرنده‌ها هم مثل گربه‌ها با داشتن آب کافی، غذای بیشتری جذب می‌کنن. مخصوصاً در فصل غذا دادن به جوجه‌ها، آب کافی باعث می‌شه غذای بیشتری برای بچه‌هاشون فراهم بشه. نتیجه‌ی نهایی؟ پرنده‌های قوی‌تر، جفت‌گیری بیشتر، و... غذای بیشتر برای گربه‌ها!